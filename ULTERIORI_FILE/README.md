Si  vuole  realizzare  un  sistema  informativo  per  una  società  di  noleggio  auto per  dipendenti  di aziende  convenzionate. Col  sistema interagiscono  gli  operatori  della  società  di  noleggio,  che gestiscono  il  parco  auto,  e  i dipendenti  delle  aziende,  che  possono  verificare  la  disponibilità  (e  i prezzi) delle auto e procedere al noleggio. Il  direttore  della  società  registra  i  dati  delle  aziende convenzionate  (nome,  indirizzo,  persona responsabile  della  convenzione  per  l’azienda,  con  nr  di  telefono  e  e-mail). Il  direttore  registra, inoltre, per ogni veicolo: il modello (es.: Fiat 500), la targa, il prezzo fissato per giorno-noleggio, il numero  di passeggeri  per  cui  l’auto  è  omologata,e l’alimentazione  (benzina/gasolio/elettrica). Quando un veicolo deve essere posto in manutenzione o riparazione, il responsabile dell’officina registra che il veicolo è “temporaneamente indisponibile”, anziché “in servizio”, e ripristina.Il responsabile aziendale di una convenzione registra i dipendenti dell’azienda abilitati a effettuare le prenotazioni per viaggi di servizio, specificando numero e scadenza della loro patente di guida, oltre a nome, cognome, e indirizzo e-mail.Il sistema assegna ed invia a un dipendente registrato dal responsabile una e-mail con username e password per i successivi accessi.I dipendenti delle aziende convenzionate possono ricercare le vetture disponibili, specificando data di ritiro e data di consegna. Il sistema mostra loro le auto che sono disponibili nel periodo indicato: un’auto  è  effettivamente  disponibile  per  il  noleggio  se  risulta  al  momento  della  ricerca  come “in servizio”e  se  non  esistono  altre  prenotazioniche  la  impegnano  anche  parzialmente  con  le  date indicate  per  la  prenotazione. Il  costo  della  prenotazione  è  dato  dal  prodotto  del  prezzo  giorno-noleggio per i giorni di prenotazione. Chi prenota per viaggi di più dipendenti può aggiungere –a un costo assicurativo supplementare di 10 euro per giorno di noleggio -un ulteriore dipendente tra quelli registrati nel sistema, associandolo alla prenotazione come guidatore supplementare. Ogni ultimo giorno mese, il sistema invia al responsabile di ogni azienda convenzionata una fattura complessiva  per  tutte  le  auto  noleggiate  nel  mese  dai  dipendenti  dell’azienda. Nella  fattura  sono elencati tutti i noleggi e i nominativi dei dipendenti dell’azienda che li hanno effettuati.
